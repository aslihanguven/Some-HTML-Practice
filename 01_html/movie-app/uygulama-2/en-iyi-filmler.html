<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>En iyi filmler</title>
</head>
<body>
    <h1>
        Ölmeden Önce İzlenmesi Gereken En İyi 45 Film
    </h1>

    <p>
        Sizler için ölmeden önce kesinlikle izlenmesi gereken filmler listesi hazırladık. Yerli ve yabancı, Hollywood, Bollywood ve Avrupa sinemasından en iyi filmleri bulabileceğiniz bu listedeki 45 başyapıt niteliğindeki filmi seyrederseniz gözünüz açık gitmezsiniz bizce :)
    </p>

    <h2>
        1. A Beautiful Mind/Akıl Oyunları
    </h2>
    <p>
        ‘Akıl Oyunları’, orijinal adıyla ‘A Beautiful Mind’ filminin konusunu özetlemek gerekirse; öğrencilik yıllarında oyun kuramını geliştiren dahi ve Nobel ödüllü matematik profesörü John Nash, delilik ve dahilik arasındaki sınırı karıştırmaya başlamıştır. Egosu ve hırsı ön planda olan Nash, mezun olana dek paranoid şizofren olduğunun farkında bile değildir. Yönetmenliğini Ron Howard’ın yaptığı 2001 yapımı Akıl Oyunları’nın başrollerinde ise Russel Crowe, Ed Harris ve Jennifer Connelly yer alıyor. 2002 Akademi Ödülleri’nde “En İyi Film” ve “En İyi Yönetmen” kategorileri de dahil olmak üzere 6 dalda Oscar’a layık görülen ‘Akıl Oyunları’(A Beautiful Mind), aynı sene BAFTA ve Altın Küre Ödülleri’nde de önemli ödüller elde etmiştir.
    </p>

    <h2>
        2. American Beauty/Amerikan Güzeli
    </h2>

    <p>
        Başrollerinde Kevin Spacey, Annette Bening ve Thora Birch gibi oyuncuların yer aldığı 1999 ABD yapımı ‘Amerikan Güzeli’, orijinal adıyla 'American Beauty', 2000 yılındaki Oscar Ödülleri’nde ödülleri silip süpürmüştü. Oscar’a 8 dalda aday olan kült film, “En İyi Film” de dahil olmak üzere, 5 dalda Oscar kazanmıştı. Yönetmenliğini Sam Mendes’in üstlendiği Amerikan Güzeli’nin konusu ise tam bir Amerikan Rüyası taşlaması. Orta sınıf bir ailenin yaşadığı bunalımları konu alan bu gerçekçi film, dışarıdan mükemmel görünen yaşamların yakından bakıldığında nasıl da yapay ve travmatik olabileceğini izleyicinin yüzüne vuruyor. Asla öğrenmeyen bir adamı konu alan ünlü roman Lolita’ya da birçok göndermede bulunan Amerikan Güzeli, kırmızı-beyaz fonlu bir sinema klasiği.
    </p>

    <h2>
        3. Godfather/Baba Serisi
    </h2>

    <p>
        Gelmiş geçmiş en ünlü mafya serisi/üçlemesi ‘Baba’, orijinal ismiyle ‘The Godfather’ı bilmeyen çok azdır. Francis Ford Coppola yönetmenliğinde çekilen, hepsi birer sinema şaheseri olan 3 film de izlemeden ölmemeniz gereken filmlerden bizce. Sicilyalı mafya ailesi Corleoneler’i merkezine alan filmde aile reisi olan “Baba”yı efsanevi aktör Marlon Brando canlandırırken, Don Vito Corleone’nin oğlu, veliaht Michael Corleone’yiyse Al Pacino canlandırıyor. Diane Keaton ve Robert De Niro’nun da kadrosunda yer aldığı film üçlemesi ‘The Godfather’, “En İyi Film” de dahil kazandığı 3 Oscar Ödülü’yle, Oscar Ödülleri’ne doymayan yapımlardan. Etkileyici tema müziği, çekildiği yıllar olan 70’lere göre oldukça ileride olan yapım tekniği, inanılmaz oyunculukları, Don Vito Corleone’nin "Ona reddedemeyeceği bir teklif yapacağım." repliği gibi akılda kalan replikleriyle ‘Baba’ üçlemesini izlemeyen bin pişman!
    </p>

</body>
</html>